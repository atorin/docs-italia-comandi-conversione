Coerenza con il Piano Triennale
-------------------------------

Nel seguito, per ogni capitolo del Piano Triennale, si evidenziano le indicazioni/raccomandazioni che:

-  possono essere favorite, nella loro implementazione, dall’uso di metriche del software;
-  impattano sull’uso di metriche;
-  hanno determinato le scelte e le ipotesi di lavoro del Tavolo di lavoro.

Tabella 42: indicazioni del Piano Triennale e metriche

+---------------------------------+------------------------------------+
| **Indicazione del Piano         | **Relazione con metriche e         |
| Triennale**                     | attività del Tavolo di lavoro**    |
+=================================+====================================+
| **Capitolo 2 del PT – Modello   |                                    |
| strategico**                    |                                    |
+---------------------------------+------------------------------------+
| Il Modello strategico è stato   | Si premette che le misurazioni     |
| pensato per superare            | dello stato di avanzamento di      |
| l’approccio a “silos” e         | un’attività rientrano nelle usuali |
| favorire la realizzazione di un | pratiche di monitoraggio e         |
| vero e proprio sistema          | gestione progettuale. Non si       |
| informativo della PA che:       | tratta dunque di ribadire questa   |
|                                 | indicazione già consolidata, bensì |
| …                               | di suggerire strumenti innovativi  |
|                                 | che la rendano più agevole.        |
| agevoli il controllo delle      |                                    |
| spese relative alle tecnologie  | In questo senso, si ritiene che    |
| digitali della Pubblica         | per ottenere misure oggettive      |
| amministrazione, integrando     | dello stato d’avanzamento (ad      |
| meccanismi per la misurazione   | esempio mediante EVA – Earned      |
| dello stato di avanzamento      | Value Analysis) possano essere     |
| delle attività programmate (ad  | utili anche metriche di prodotto,  |
| es. tramite sistemi di project  | che sono oggetto di questo studio, |
| management condivisi).          | con cui si misuri appunto il       |
|                                 | “valore attuale” del risultato di  |
|                                 | progetti d’innovazione e nello     |
|                                 | specifico di realizzazioni         |
|                                 | applicative.                       |
|                                 |                                    |
|                                 | È chiaro che l’uso suddetto delle  |
|                                 | metriche di prodotto presuppone un |
|                                 | certo grado di iteratività nei     |
|                                 | progetti (es. momenti di verifica  |
|                                 | e di rilascio intermedio di        |
|                                 | artefatti che è possibile          |
|                                 | misurare), quindi è                |
|                                 | particolarmente adatto a           |
|                                 | metodologie agili, peraltro        |
|                                 | espressamente raccomandate nel     |
|                                 | Piano Triennale (vedi commenti al  |
|                                 | capitolo 13).                      |
+---------------------------------+------------------------------------+
| Occorre adottare un approccio   | L’indicazione, che peraltro il     |
| architetturale basato sulla     | P.T. riprende da precedenti linee  |
| separazione tra *back end* e    | guida, si applica certamente allo  |
| *front end*, con logiche aperte | sviluppo di software applicativo,  |
| e standard pubblici che         | e impone chiaramente:              |
| garantiscano accessibilità e    |                                    |
| massima interoperabilità di     | -  l’apertura delle soluzioni;     |
| dati e servizi.                 | -  l’uso di standard pubblici;     |
|                                 | -  l’accessibilità;                |
|                                 | -  l’interoperabilità.             |
|                                 |                                    |
|                                 | Tutti questi punti fanno parte     |
|                                 | delle assunzioni alla base delle   |
|                                 | attività del Tavolo di lavoro, che |
|                                 | quindi risulta coerente con il     |
|                                 | P.T. Si ritiene inoltre che l’uso  |
|                                 | di metriche per le caratteristiche |
|                                 | di accessibilità,                  |
|                                 | interoperabilità, ecc. possa       |
|                                 | consentire di declinare questa e   |
|                                 | altre indicazioni del P.T. in      |
|                                 | maniera più definita e meno        |
|                                 | generica (ad esempio sostituendo   |
|                                 | il requisito “massima              |
|                                 | interoperabilità” con              |
|                                 | “interoperabilità pari a 100%      |
|                                 | sulla scala …”).                   |
+---------------------------------+------------------------------------+
| I servizi dovranno essere       | L’indicazione impone di definire,  |
| sempre disponibili su           | nello sviluppo applicativo,        |
| dispositivi mobili (approccio   | requisiti per l’usabilità (mobile  |
| mobile first) e essere          | first), sicurezza, prestazioni     |
| costruiti con architetture      | (scalabilità), affidabilità.       |
| sicure, scalabili, altamente    |                                    |
| affidabili.                     | Vale quanto detto alla riga        |
|                                 | precedente sull’uso di metriche    |
|                                 | che rendano più efficace           |
|                                 | l’indicazione del P.T. (ad esempio |
|                                 | che consentano di sostituire nei   |
|                                 | capitolati la generica dizione     |
|                                 | “altamente affidabili” con         |
|                                 | “affidabilità pari a xxx”)         |
+---------------------------------+------------------------------------+
| **Capitolo 4 del PT –           |                                    |
| Infrastrutture immateriali**    |                                    |
+---------------------------------+------------------------------------+
| Si raccomanda la                | Per consentire la valorizzazione   |
| razionalizzazione e la          | del patrimonio informativo (che    |
| valorizzazione del patrimonio   | comprende certamente il parco      |
| informativo della P.A., nonché  | applicativo) delle P.A., è         |
| la messa a fattor comune delle  | ovviamente necessario l’uso di     |
| componenti software che sono    | metriche che determinino in        |
| utili a tutte le P.A.           | maniera oggettiva il “valore” del  |
|                                 | software inteso come asset delle   |
|                                 | P.A.                               |
|                                 |                                    |
|                                 | Pertanto questa indicazione del    |
|                                 | P.T. è coerente con gli obiettivi  |
|                                 | del Tavolo di lavoro.              |
|                                 |                                    |
|                                 | Anche per il riuso, appare         |
|                                 | necessario disporre di metriche    |
|                                 | che consentano di descrivere in    |
|                                 | modo oggettivo (in dimensioni e    |
|                                 | qualità) la componente software    |
|                                 | che viene offerta in riuso.        |
+---------------------------------+------------------------------------+
| Si raccomanda di rendere        | Questa indicazione, che fa         |
| disponibili come dati di tipo   | riferimento agli standard ISO      |
| aperto quelli attraverso i      | della famiglia SQUARE (ISO 250XX), |
| quali si possa ottenere un      | appare coerente con l’impostazione |
| forte impatto sulla società     | del Tavolo di lavoro, che prende   |
| civile e sulle imprese,         | come principale riferimento        |
| garantendo il rispetto di       | proprio questo standard.           |
| requisiti di qualità come       |                                    |
| definiti dallo standard ISO/IEC |                                    |
| 25012 Data quality model.       |                                    |
+---------------------------------+------------------------------------+
| **Capitolo 5 del PT - Modello   |                                    |
| di interoperabilità**           |                                    |
+---------------------------------+------------------------------------+
| Gli standard tecnologici        | L’indicazione sull’uso di standard |
| rispecchieranno le best         | anche in ambito europeo è del      |
| practice nell’ambito            | tutto coerente con le impostazioni |
| dell’interoperabilità dei       | del Tavolo di lavoro.              |
| sistemi informativi e/o saranno |                                    |
| aderenti a standard             |                                    |
| consolidati, anche in ambito    |                                    |
| EU.                             |                                    |
+---------------------------------+------------------------------------+
| Tutte le amministrazioni devono | Valgono le considerazioni della    |
| aderire agli standard           | riga precedente. La lettura del    |
| tecnologici e ai profili di     | documento “linee guida passaggio   |
| interoperabilità del nuovo      | nuovo modello interoperabilità”    |
| modello di interoperabilità che | sembra rafforzare quanto detto sul |
| consente di definire ed esporre | privilegiare standard condivisi e  |
| Application Programming         | best practice.                     |
| Interface (API) conformi.       |                                    |
+---------------------------------+------------------------------------+
| Le API dovranno prevedere:      | Le indicazioni che il P.T.         |
|                                 | fornisce sull’argomento API        |
| -  tracciabilità delle diverse  | appaiono, allo stato, generiche.   |
|    versioni, allo scopo di      | L’uso di metriche potrebbe         |
|    consentire evoluzioni non    | renderle più efficaci e cogenti    |
|    distruttive (versioning);    | nella scrittura di capitolati per  |
| -  documentazione coordinata    | la realizzazione di API.           |
|    con la versione delle API    |                                    |
|    (documentation);             | In particolare, le indicazioni del |
| -  gestione degli utilizzatori, | P.T. si potrebbero declinare meno  |
|    in particolare               | genericamente utilizzando metriche |
|    autenticazione e             | di sicurezza, manutenibilità,      |
|    autorizzazione (user         | usabilità.                         |
|    management, authentication,  |                                    |
|    authorization);              | Viceversa, le “metriche di         |
| -  limitazioni di utilizzo      | utilizzo” cui si riferisce         |
|    collegate alle               | l’ultima frase non rientrano nel   |
|    caratteristiche delle API    | ambito del tavolo di lavoro.       |
|    stesse e della classe di     |                                    |
|    utilizzatori (throttling);   |                                    |
| -  tracciabilità delle          |                                    |
|    richieste ricevute e del     |                                    |
|    loro esito (logging e        |                                    |
|    accounting), anche al fine   |                                    |
|    della non ripudiabilità      |                                    |
|    della comunicazione;         |                                    |
| -  un adeguato livello di       |                                    |
|    servizio in base alla        |                                    |
|    tipologia del servizio       |                                    |
|    fornito (SLA);               |                                    |
| -  pubblicazione di metriche di |                                    |
|    utilizzo (analytics).        |                                    |
+---------------------------------+------------------------------------+
| AgID deve fornire un catalogo   | Anche per le API si ritiene utile  |
| distribuito delle API e dei     | disporre di metriche di qualità,   |
| servizi disponibili con una     | in modo:                           |
| interfaccia di accesso unica;   |                                    |
| deve verificare il rispetto     | -  da poterle descrivere meglio,   |
| delle regole del Modello di     |    nel catalogo di cui trattasi,   |
| interoperabilità, quale         |    ai possibili utilizzatori;      |
| condizione di accesso al        | -  da poter verificare il rispetto |
| catalogo; deve controllare con  |    di una soglia minima di qualità |
| continuità il rispetto dei      |    per l’inserimento delle API nel |
| requisiti per l’iscrizione al   |    catalogo.                       |
| catalogo.                       |                                    |
+---------------------------------+------------------------------------+
| **Capitolo 6 del PT –           |                                    |
| Ecosistemi**                    |                                    |
+---------------------------------+------------------------------------+
| Gli ecosistemi sostengono una   | Anche questa indicazione impone    |
| visione orientata al cittadino  | attenzione alle caratteristiche di |
| e alle imprese, per la          | usabilità, sicurezza e             |
| realizzazione di servizi che    | interoperabilità. Ancora una       |
| semplifichino l’interazione con | volta, tuttavia, senza metriche a  |
| le P.A., offrendo singoli punti | supporto, queste indicazioni       |
| di accesso per l’utente. Tali   | potrebbero restare generiche e     |
| servizi devono essere semplici  | inefficaci. Si ritiene che, per    |
| da usare, fondati               | poter allineare i capitolati di    |
| sull’attenzione alla sicurezza  | gara a questa indicazione del      |
| e basati sull’interoperabilità  | P.T., l’uso di metriche sia        |
| di dati e applicazioni.         | indispensabile.                    |
+---------------------------------+------------------------------------+
| Occorre individuare standard    | Anche questa indicazione rafforza  |
| tecnologici e specifiche        | gli assunti iniziali del tavolo di |
| tecniche per gli applicativi,   | lavoro, in particolare             |
| quali, ad esempio, interfacce   | l’attenzione agli standard e alle  |
| standard per specifiche API di  | best practice.                     |
| settore, glossari specifici,    |                                    |
| profili di interoperabilità e   | Vale la pena anche osservare che   |
| best practice.                  | l’architettura ad API ha impatti   |
|                                 | sul conteggio delle funzionalità   |
|                                 | di un’applicazione da realizzare,  |
|                                 | in quanto le funzionalità già      |
|                                 | offerte da un’API non rientrano    |
|                                 | nel perimetro del conteggio, ma va |
|                                 | invece tenuto conto delle chiamate |
|                                 | verso le API stesse.               |
+---------------------------------+------------------------------------+
| **Capitolo 7 del PT - Strumenti |                                    |
| per la generazione e diffusione |                                    |
| di servizi digitali**           |                                    |
+---------------------------------+------------------------------------+
| Le P.A. potranno utilizzare i   | Si ritiene che il repository del   |
| seguenti strumenti di sviluppo  | codice sorgente debba fornire,     |
| messi a disposizione da AgID:   | nella descrizione dei componenti,  |
|                                 | anche misure oggettive delle       |
| -  un repository del codice     | caratteristiche degli stessi, e    |
|    sorgente, nel quale          | pertanto debbano essere utilizzate |
|    confluiranno le componenti   | metriche. Ad esempio, oltre la     |
|    open source utili alle P.A.  | descrizione testuale di un         |
|    e alla community;            | componente, si dovrà riportare una |
| -  il catalogo delle API;       | misura della sua usabilità, della  |
| -  documentazione tecnica.      | sua manutenibilità, della sua      |
|                                 | affidabilità, ecc.                 |
|                                 |                                    |
|                                 | Lo stesso discorso vale, come      |
|                                 | detto, per il catalogo delle API.  |
+---------------------------------+------------------------------------+
| **Capitolo 8 del PT -           |                                    |
| Sicurezza**                     |                                    |
+---------------------------------+------------------------------------+
| Si raccomandano verifiche della | In generale, ove si citano         |
| corretta implementazione e      | verifiche di conformità, l’uso di  |
| della conformità agli standard  | metriche appare opportuno.         |
| delle funzionalità di sicurezza |                                    |
| delle componenti di sistema o   |                                    |
| di servizio delle P.A.          |                                    |
+---------------------------------+------------------------------------+
| Il CERT-PA offre servizi di     | Questa è un’altra indicazione del  |
| analisi e indirizzo,            | P.T. ove si citano esplicitamente  |
| finalizzati a supportare la     | le metriche.                       |
| definizione dei processi di     |                                    |
| gestione della sicurezza, lo    |                                    |
| sviluppo di metodologie, il     |                                    |
| disegno di processi e di        |                                    |
| metriche valutative per il      |                                    |
| governo della sicurezza.        |                                    |
+---------------------------------+------------------------------------+
| **Capitolo 10 del PT – Gestione |                                    |
| del cambiamento**               |                                    |
+---------------------------------+------------------------------------+
| Nell’ambito degli obiettivi     | Tra gli indicatori di avanzamento  |
| strategici vi è:                | del P.T. si suggerisce di          |
|                                 | includere il “Livello d’uso delle  |
| -  monitorare il processo di    | metriche”, cioè un indicatore del  |
|    trasformazione ai fini del   | livello di maturità delle P.A.     |
|    coordinamento del Piano e    | nell’adozione delle metriche di    |
|    della eventuale              | prodotto dei software applicativi. |
|    rendicontazione europea      |                                    |
|    attraverso la misurazione    |                                    |
|    dello stato di avanzamento   |                                    |
|    delle attività, anche        |                                    |
|    utilizzando gli indicatori   |                                    |
|    previsti nella “Strategia    |                                    |
|    per la crescita digitale”.   |                                    |
+---------------------------------+------------------------------------+
| **Capitolo 11 del PT –          |                                    |
| Razionalizzazione della spesa** |                                    |
+---------------------------------+------------------------------------+
| L’obiettivo di risparmio per il | Si ritiene che la riduzione della  |
| triennio 2016-2018 è fissato al | spesa corrente possa avvenire      |
| 50% della spesa annuale media,  | anche tramite passaggio di alcune  |
| relativa al triennio 2013-2015, | attività da spese correnti a       |
| per la gestione corrente di     | investimenti. In particolare, la   |
| tutto il settore informatico.   | manutenzione del software è, al    |
|                                 | momento, considerata un’attività   |
|                                 | di gestione e contabilizzata come  |
|                                 | spesa ricorrente.                  |
|                                 |                                    |
|                                 | L’uso di metriche potrebbe         |
|                                 | consentire invece di considerarla  |
|                                 | investimento. Ad esempio,          |
|                                 | utilizzando adeguate metriche per  |
|                                 | affidabilità/prestazione del       |
|                                 | software, gli interventi di        |
|                                 | manutenzione potrebbero essere     |
|                                 | visti come investimenti per        |
|                                 | aumentare il livello di tali       |
|                                 | caratteristiche e dunque il valore |
|                                 | del software visto come *asset*    |
|                                 | dell’amministrazione.              |
+---------------------------------+------------------------------------+
| **Capitolo 12 del PT -          |                                    |
| Indicazioni per le Pubbliche    |                                    |
| amministrazioni**               |                                    |
+---------------------------------+------------------------------------+
| Si prevedono attività di        | Le attività di adeguamento di      |
| adeguamento e realizzazione di  | applicazioni software, al momento, |
| applicazioni che necessitano di | sono usualmente inquadrate come    |
| funzionalità offerte dalle      | manutenzione adeguativa e pagate a |
| piattaforme abilitanti.         | giorni persona. Questo perché in   |
|                                 | genere non producono nuove         |
|                                 | funzionalità (quindi sono “a zero  |
|                                 | PF”).                              |
|                                 |                                    |
|                                 | La disponibilità di metriche       |
|                                 | oggettive per, ad esempio,         |
|                                 | sicurezza o manutenibilità         |
|                                 | consentirebbe di considerare       |
|                                 | queste attività come investimenti, |
|                                 | nel senso che si potrebbe misurare |
|                                 | il risultato, vale a dire          |
|                                 | l’innalzamento delle               |
|                                 | caratteristiche non funzionali     |
|                                 | delle applicazioni oggetto         |
|                                 | dell’adeguamento (e pagarle sulla  |
|                                 | base del risultato piuttosto che   |
|                                 | remunerando semplicemente le       |
|                                 | giornate erogate).                 |
+---------------------------------+------------------------------------+
| Le P.A. provvedono alla         | Come detto, ogni attività di       |
| verifica dello stato di         | verifica impone una o più metriche |
| aggiornamento dei propri        | per essere oggettiva.              |
| software rispetto a             |                                    |
| vulnerabilità note, secondo i   |                                    |
| principi del *continuous        |                                    |
| monitoring* raccomandati dalle  |                                    |
| best practice di sicurezza e ne |                                    |
| gestiscono le vulnerabilità     |                                    |
| emerse.                         |                                    |
+---------------------------------+------------------------------------+
| **Capitolo 13 del PT - Principi |                                    |
| per lo sviluppo di progetti     |                                    |
| digitali**                      |                                    |
+---------------------------------+------------------------------------+
| È necessario individuare gli    | Le metriche citate in questa       |
| obiettivi da raggiungere, in    | indicazione sono, appunto,         |
| termini di funzionalità e       | metriche di progetto, mentre le    |
| processi, insieme alle metriche | metriche di cui si occupa il       |
| in grado di valutare il         | Tavolo di lavoro sono di prodotto. |
| successo e il gradimento del    |                                    |
| progetto. Ad esempio, in un     | Si tratta dunque di tematiche che  |
| sistema di fatturazione         | riguardano più il monitoraggio dei |
| elettronica, un obiettivo       | progetti che lo sviluppo           |
| potrebbe essere quello di       | applicativo.                       |
| “avere un processo per cui non  |                                    |
| è mai necessario stampare       | Si cita comunque il passaggio per  |
| fatture”. Quando possibile, si  | l’attenzione data alle metriche di |
| raccomanda di usare metriche    | tipo oggettivo, di cui il PT       |
| oggettive piuttosto che dati    | raccomanda l’uso al posto di       |
| ricavati da questionari o       | semplici questionari/rilevazioni.  |
| rilevazioni.                    |                                    |
+---------------------------------+------------------------------------+
| Nella pianificazione del        | Per “verificare la qualità”, come  |
| progetto occorre nominare un    | detto, sono comunque necessarie    |
| Technical Project Manager,      | metriche.                          |
| ovvero una persona che abbia    |                                    |
| forti competenze sulle          |                                    |
| tecnologie che andranno ad      |                                    |
| essere utilizzate e sia in      |                                    |
| grado di verificare la qualità  |                                    |
| del lavoro.                     |                                    |
+---------------------------------+------------------------------------+
| Occorre definire un prodotto    | Non si ritiene che l’uso di        |
| minimo utilizzabile dall’utente | metriche del software sia          |
| e i passi incrementali e        | incompatibile con i modelli di     |
| successivi che consegneranno    | sviluppo iterativi (es.            |
| una a una le funzionalità       | metodologie agili), o che possa    |
| richieste, fino al              | inficiare in qualche modo la loro  |
| completamento dei lavori,       | diffusione nella P.A.              |
| possibilmente utilizzando       |                                    |
| metodologie agili.              | Occorre semmai suggerire alle      |
|                                 | P.A., operativamente, l’uso più    |
| I corrispettivi dovuti ai       | efficace delle metriche del        |
| fornitori verranno erogati solo | software in progetti che prevedano |
| ed esclusivamente al            | cicli di sviluppo iterativi. In    |
| completamento e alla verifica   | letteratura tecnica l’argomento è  |
| di ciascuno di questi passi. Si | stato già trattato                 |
| raccomanda, inoltre, che il     | approfonditamente e con esempi     |
| prodotto venga reso disponibile | concreti (i cicli di sviluppo      |
| agli utenti in modalità         | iterativi, ricordiamolo, non       |
| sperimentale, senza aspettare   | rappresentano certo una novità).   |
| il completamento di tutti i     |                                    |
| passi, al fine di individuare   | Si prova qui nel seguito a         |
| quanto prima eventuali          | sintetizzare le indicazioni        |
| problemi, criticità o fattori   | prevalenti riscontrate             |
| di rischio.                     | sull’argomento:                    |
|                                 |                                    |
|                                 | -  per quanto riguarda le metriche |
|                                 |    funzionali, e nello specifico i |
|                                 |    punti funzione IFPUG, in        |
|                                 |    letteratura si suggerisce di    |
|                                 |    trattare la prima iterazione    |
|                                 |    come uno sviluppo (considerando |
|                                 |    nella stima/conteggio tutti gli |
|                                 |    elementi come ADD) e le         |
|                                 |    successive iterazioni come      |
|                                 |    interventi di manutenzione      |
|                                 |    evolutiva (quindi conteggiando  |
|                                 |    punti funzione ADD, CHG e DEL); |
|                                 | -  alcune iterazioni potrebbero    |
|                                 |    avere contenuto funzionale      |
|                                 |    nullo, vale a dire non produrre |
|                                 |    alcun punto funzione. Ad        |
|                                 |    esempio, le iterazioni          |
|                                 |    potrebbero includere correzioni |
|                                 |    di difetti riscontrati in       |
|                                 |    iterazioni precedenti, oppure   |
|                                 |    interventi migliorativi di      |
|                                 |    caratteristiche non funzionali  |
|                                 |    (usabilità, prestazioni, ecc.). |
|                                 |    In questi casi sono necessarie  |
|                                 |    metriche non funzionali per     |
|                                 |    quantificare gli interventi e   |
|                                 |    consentire – secondo            |
|                                 |    l’indicazione del P.T. –        |
|                                 |    l’erogazione di un              |
|                                 |    corrispettivo al fornitore.     |
|                                 |                                    |
|                                 | Quindi, operativamente si          |
|                                 | suggerisce di procedere in questo  |
|                                 | modo:                              |
|                                 |                                    |
|                                 | ITERAZIONE 1:                      |
|                                 |                                    |
|                                 | Si contano i PF di sviluppo e      |
|                                 | metriche non funzionali sul        |
|                                 | software rilasciato. Il risultato  |
|                                 | del conteggio determina quanto     |
|                                 | occorre pagare al fornitore.       |
|                                 |                                    |
|                                 | ITERAZIONE N-ESIMA:                |
|                                 |                                    |
|                                 | Si contano i PF di MEV, + metriche |
|                                 | che quantifichino gli interventi   |
|                                 | di manutenzione non evolutiva      |
|                                 | (misurando quanto si è alzata la   |
|                                 | qualità del software oggetto degli |
|                                 | interventi). Il risultato del      |
|                                 | conteggio determina quanto occorre |
|                                 | pagare al fornitore.               |
|                                 |                                    |
|                                 | Non si condivide l’affermazione    |
|                                 | secondo cui effettuare misurazioni |
|                                 | (funzionali e non funzionali) a    |
|                                 | ogni iterazione renderebbe “meno   |
|                                 | snello e veloce” e dunque          |
|                                 | inficerebbe i vantaggi del         |
|                                 | processo iterativo. Bisogna        |
|                                 | infatti considerare che a ogni     |
|                                 | iterazione si misura solo la       |
|                                 | porzione di software che è stata   |
|                                 | rilasciata, che per definizione è  |
|                                 | limitata e circoscritta. Misurare  |
|                                 | solo la porzione di software       |
|                                 | dovrebbe risultare molto meno      |
|                                 | laborioso di una misura            |
|                                 | dell’applicazione nel suo insieme. |
|                                 |                                    |
|                                 | Semmai potrebbero essere presi in  |
|                                 | considerazione, in cicli di        |
|                                 | sviluppo iterativi, strumenti      |
|                                 | automatici o metodologie           |
|                                 | semplificate per la stima e il     |
|                                 | conteggio della grandezza          |
|                                 | (funzionale e non) del software.   |
|                                 |                                    |
|                                 | Occorre tener presente che l’uso   |
|                                 | delle metriche deve essere         |
|                                 | coerente e consistente. Occorre,   |
|                                 | all’inizio del progetto, scegliere |
|                                 | le metriche adatte al caso         |
|                                 | specifico e, in seguito, avere     |
|                                 | l’accortezza di utilizzare sempre  |
|                                 | le stesse metriche al fine di      |
|                                 | ottenere, a ogni iterazione,       |
|                                 | risultati coerenti.                |
+---------------------------------+------------------------------------+
| Si suggerisce infine di         | Sulla dizione “metriche di         |
| prevedere, a livello            | successo”, si rimanda alla prima   |
| contrattuale, che per arrivare  | riga relativa al capitolo 13 del   |
| al completamento del prodotto,  | PT.                                |
| questi passi possano subire     |                                    |
| variazioni in corso d’opera, in | Quanto all’indicazione “in base ai |
| base ai risultati ottenuti e    | risultati ottenuti”, si ritiene    |
| alle metriche di successo       | che le metriche di prodotto siano  |
| misurate.                       | utili per determinare il risultato |
|                                 | in un progetto di sviluppo         |
|                                 | applicativo.                       |
+---------------------------------+------------------------------------+
| Il software realizzato deve     | Vale quanto già detto a proposito  |
| essere strutturato in           | del riuso e del catalogo delle     |
| microservizi, ovvero in         | API.                               |
| componenti che svolgono poche   |                                    |
| funzionalità ben definite (ad   |                                    |
| es. verifica codice fiscale,    |                                    |
| esistenza dell’utente nella     |                                    |
| base di dati), controllate      |                                    |
| tramite API e facilmente        |                                    |
| riutilizzabili, in modo da      |                                    |
| poter essere messe a            |                                    |
| disposizione di altre P.A.      |                                    |
+---------------------------------+------------------------------------+
| Utilizzare solide strategie di  | L’analisi statica del codice       |
| testing e qualificazione,       | sorgente è alla base delle         |
| ovvero utilizzare test di       | metriche proposte da CISQ-OMG      |
| unità, test funzionali e fuzz   | (vedi §4.6).                       |
| test per verificare il codice   |                                    |
| ed effettuare stress test per   |                                    |
| verificare il carico che il     |                                    |
| prodotto sarà in grado di       |                                    |
| sostenere. Si consiglia inoltre |                                    |
| l’utilizzo di strategie di      |                                    |
| analisi statica del codice, e   |                                    |
| l’auditing del risultato per    |                                    |
| affrontare i problemi relativi  |                                    |
| alla sicurezza.                 |                                    |
+---------------------------------+------------------------------------+
| Includere tutta la              | Questa indicazione è generica (chi |
| documentazione necessaria,      | decide qual è “tutta la            |
| ovvero includere documentazione | documentazione necessaria”?),      |
| sulla struttura dei dati        | potrebbe risultare più efficace    |
| utilizzati (campi, tabelle,     | con l’uso di metriche di           |
| ecc.), sul funzionamento e      | manutenibilità e usabilità che     |
| l’utilizzo del software, nonché | definiscano esattamente i livelli  |
| documentazione sul              | minimi accettabili per la          |
| funzionamento del prodotto, su  | documentazione tecnica e i manuali |
| come mantenerlo, aggiornarlo e  | utente.                            |
| monitorarlo.                    |                                    |
+---------------------------------+------------------------------------+
| **Allegato 2 del PT: Strumenti  |                                    |
| e risorse per l’attuazione del  |                                    |
| Piano**                         |                                    |
+---------------------------------+------------------------------------+
| Le amministrazioni che          | Questa indicazione sembra          |
| intendono eseguire appalti a    | richiedere l’utilizzo di metriche  |
| elevato grado di innovazione    | di “qualità in uso” (in termini    |
| devono definire l’oggetto       | ISO), in generale di metriche che  |
| dell’appalto privilegiando la   | non dipendano da scelte            |
| specificazione della domanda    | implementative o da specifiche     |
| (cioè del “problema” che        | tecnologie. Ciò appare coerente    |
| s’intende affrontare) rispetto  | con le assunzioni del Tavolo di    |
| alla specificazione             | lavoro.                            |
| dell’offerta. Ciò allo scopo di |                                    |
| dare adeguato spazio alla       |                                    |
| proposizione di offerte         |                                    |
| innovative.                     |                                    |
+---------------------------------+------------------------------------+